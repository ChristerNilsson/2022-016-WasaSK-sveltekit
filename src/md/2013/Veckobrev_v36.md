# Wasa Veckobrev v36

## Wasa Universitetet med **Tom Wedberg**, 5 sep kl. 18.30

>Höstterminen drar igång ikväll kl. 18.30 med Wasa Universitetet.
**Tom Wedberg** presenterar!

### Kursverksamhet, nya spelformer och utökad juniorträning

>Höstens program är fyllt med nya spännande aktiviteter som vi hoppas skall
attrahera en stor andel medlemmar. Håll utkik för programmet när det publiceras
på hemsidan! Nytt för i år är att inbjudan kommer att skickas ut via ”BOKAT”
inför varje torsdag. Fördelen med detta är att vi kan förbereda oss på hur
många som kommer och vilka som kommer och kan därefter anpassa aktiviteter
därefter. Att svara på ”BOKAT” är jätte enkelt. Klicka på länken i epost
meddelandet och svara Ja eller Nej. På sidan kan man också lämna kommentarer
och se  vilka andra som har svarat.

### Raiting 1/9-2013

>Den nya rankinglistan har publicerats.
Länk till SSF hemsida: www.schack.se/?page_id=467

### ChessBase träning

>Redan nu kan ni boka in den 7 december på Salongerna. **Martin Fischer** (2167)
från Tyskland är i stan för att spela lag matcher och kommer hålla ett
föredrag exklusivt för Wasa medlemmar om ChessBase träning.

### Dagens Kibitzer

>Hur ställer du upp dina springare? Jag har så länge jag kan minnas ställt
mina springare vända mot varandra med bredsidan mot motståndaren. Det
verkar också var den vanligaste uppställning bland andra schackspelare.
I somras mötte jag världsstjärnan **Ivan Cheparinov** (2678) och han ställde
springarna resolut med blicken riktade framåt och gick till attack. Jag
var så imponerad av hans pressande initiativ att det inspirerade mig att
vända springarna framåt i varje parti sedan dess. Att vinna i schack är
så svårt att man måste ta till alla möjliga medel och chanser till psykologisk
fördel. Det påminner mig också om frågan som **Jonny Hector** fick av **Jesper Hall**
under SM. Jesper frågade efter Jonny’s andra raka förlust: *Hur gör du för att
komma igen efter det här?* Hector svarade med glimten i ögat:
*Vi stormästare har ett trick,… vi byter penna!*

