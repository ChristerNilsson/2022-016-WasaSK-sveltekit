## Veckobrev VT 2014

# Wasa Veckobrev V 4

## Starkt startfält i snabbschack KM
 23 st Wasaiter kom till spel i snabbschacks KM torsdag kväll.
 Efter fyra ronder leder Per Söderberg (4/4) före Marchand och Verendel (3,5/4).
 Tävlingen avslutas nästa torsdag.

## Café Wasa 18:00-19:30 följt av KM i snabb, 19:30-22:00, tors. 23:e januari

## Allsvenskan
 Första laget tog en meriterande seger när Hallsberg besegrades med 6-2 i Div 1 Östra.
 Med tre ronder kvar ligger man 2 poäng efter ledande Stockholm SS som man möter i
 sista ronden. Chans till gruppseger finns fortfarande om man vinner resterande matcher.

 Wasa II åkte till Uppsala för att möta UASS II borta och hade inte mycket att sätta
 emot ett toppat Upsala. Förlust siffrorna skrevs till 6 ½ - 1 ½ och laget ligger
 kvar på 4:e plats i tabellen.

 <font color=red>Observera! </font>Nästa omgång innebär dubbelrond för andralaget som
 spelar mot de två Gotländska lagen i div 2:2 under helgen den 1:a – 2:a februari på Salongerna.

## Årsavgift

 Det är hög tid att betala årsavgiften för 2014. Årsavgiften är 1050 kr för senior medlem,
 och 525 kr om man har annan klubb som huvudklubb (pg 40 07 99-3).

## Vårturneringen
 Inbjudan till vårturneringen skickas ut via BOKAT den 24:e januari, första ronden startar
 torsdag den 30:e januari kl 18:00. Tävlingen spelas med 90 min/spelare och parti + 30 s/drag.

## Dagens Kibitzer
 Om du skall ut och resa med Norwegian, spana då in deras in-flight magazine som innehåller
 en artikel om Magnus Carlsen, i den kan man läsa att Magnus utsetts till en av värdens
 sexigaste män av Cosmopolitan. Man får också höra från mästaren själv att det är en dålig
 idé att prata schack om man ska ragga upp honom på krogen. Vad man istället ska prata om
 för att väcka hans intresse, förtäljer dock inte historien. Jag kan också, av egen erfarenhet
 bifalla Magnus. Att över huvudtaget nämna schack på krogen är ingen framgångsrik strategi,
 tyvärr. Jag kan inte heller rekommendera att inkludera schack i sin FIRSTDATE.com profil.
 Därför har jag istället lagt till: ”Jag utövar samma sport som världen sexigaste man”

